Lectionem ‘tristis'‚ quam exhibet cod. Vrat. mutaverunt editores in ‘Tuscis’3 atque ideo
pro lectione ‘patris’ omnium codicum auctoritate munita ‘parens’ scripserunt. Nos lectionem
‘patris’ cum retineamus vitium in una voce ‘tristis' inesse putamus et suspicamur mentionem·
fieri Tiberis, qui saepe pater appellatur. Cf. Verg. Aen. X 421: ‘Da nunc, Thybri, pater . . .
Claudian. in Prob. et Olybr. Cons. v. 225: ‘(Tiberis) palla graves humeros velat, quam neve-
rat uxor Ilia percurrens vitreas sub gurgite telas?

Crux quae dicitur interpretum fuit locus qui legitur in Silv. II 2, 93.

Magnificentiam villae Surrentinae Pollii Felicis describens poeta etiam varia marmora
illius villae laudat his verbis:

‘Hic et Amyclaei caesum de monte Lycurgi

Quod viret et molles imitatur rupibus herbas,

Hic Nomadum lucent flaventia saxa Thasosque
· Et Chios et gaudens fluctus spectare Carystos.’

In versu 93 verbum ‘spectare’ depravatum esse contendere non dubito. Nam haec
verba nihil aliud significare possunt nisi ‘marmor Carystium in mare prospicere gaudens’. Tam
ineptam et absurdam sententiam a Statio proferri potuisse -— credat Iudaeus Apella! Quod
Salmasius proposuit ‘aequare’ vel ‘fluctu certare' quamquam non abhorret a sensu, tamen nimis
recedit a lectione tradita. Statius qui eandem amat verborum conformationem, de hac re semper
fere verbo ‘imitari' utitur. Cf. v. 91. ‘Quod viret et molles imitatur rupibus herbas.’

Etiam hoc, de quo agimus loco, notio imitandi desideratur eaque exprimitur optime si
legimus ‘spirare’. Recte interpretatur Wagnerus ad Verg. Georg. 3, 34 spirandi notionem his
verbis: ‘Verum vultum felicissime exprimere.’ Quare verbum ‘spirandi’ idem fere significat
quod verbum ‘imitandi'.

De usu huius imaginis conferantur quae leguntur Silv. V 1, 230. ‘Tantas venerabile
marmor spirat opes.’ Sil. 15, 411 ‘fratris facta spirans’ i. e. imitans. 3, 740. Silv. 3, 3, 202.
Ovid. Met. IX 340. Hor. ep. II 1, 207. Mart. I 44. Manil. I 206.

II 6, 17 sqq: Gemit inter bella peremptum·
Parthus equum, fidosque canes flevere Molossi,
Et volucres habuere rogum, cervusque Maronem.

Qui sensus insit in verbis ‘cervusque Maronem’ explicari vix potest. Legendum est ‘cer-
vusque Myronem’. Dicit poeta illum Myronem plasten Eleutheris natum, qui bestias maxime
fingebat. Praeclarissima fuit eius bucula lactens. Cf. Auson. epigr. 58:

‘Bucula sum caelo genitoris ficta Myronis.’

Ovid- ex Ponto IV 1:

. ‘Vindicat at Calamis laudem, quos fecit, equorum
Ut similis verae vacca Myronis opus.’

Cf. Cic. acc. 4, 60, 135. Myronem etiam cervum morientem fingere potuisse nemo negabit.
Canachum quidem cervum finxisse Plin. n. h. 34, 75 memoriae tradidit. Accedit quod Myronis

opera Romae creberrima fuerunt et a Statio praeter cetera commemorantur. Sententia igitur ’

loci, de quo agimus, haec est: Quod Ursus mortem servi luget, non est vituperandum. Etiam
bestiae mortuae defletae, aves funere elatae sunt (cf. Cat. carm. de passere, Silv. II 4. 5.) et-
clarissimum monumentum est cervus ille moriens a Myrone caelatus.

