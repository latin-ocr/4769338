-8-

Haec inter castae genius tutelaque mensae
Amphitryoniades multo mea cepit amore
Pectora nec longo satiavit lumina visu3
Tantus honos operi finesque inclusa per artus
Maiestas!

Lectionem ‘finesque’ nullo modo ferri posse quivis concedet. Diligentius enim locum
intuenti apparebit cum vox ‘artus’, quae vox hoc loco plane est necessaria, cum ceterorum
omnium codd., tum Sangall. auctoritate firmetur nisi in voce ‘finesque' corruptelam latere non
posse. Equidem coniciam ‘iuvenesque’. Legendum igitur duco:

Tantus honos operi iuvenesque inclusa per artus
Maiestas!

Qua coniectura recepta oppositio oritur egregia. Quae enim una senectuti tribuitur
maiestas, etenim ‘infusa senectae maiestas' (Val. Flacc. IV 552), eadem cernebatur in artubus
Herculis iuvenis.

palaeographicae autem verisimilitudinis si quaeris rationes, cum post vocem ‘operi’ litera
‘i' facillime intercidere potuerit, haud parvas esse existimo.

IV 9, 23 sqq: Usque adeone defuerunt
Caesis pillea sicca de lacernis
Vel mantelia luridaeve mappae? . . .

Scripsit hoc carmine Statius hendecasyllabos iocosos ad Plotium Grypum. Is maioris
gradus iuvenis (cf. Silv. praef. IV), praefectus annonae et stationum sub imperio Domitiani
cum a Statio pretioso libro esset donatus, debitam gratiam reddidit ita ut eidem remiserit,
‘Bruti senis oscitationes', quales aut olivis madent aut tus Niliacum et piper servant aut olent
Byzantiacos lacertos. V. 24 lectiones ‘caesis’ et ‘sicca’ corruptas esse nemo est quin facile
perspiciat. Atque Heinsius quidem in corruptela ‘caesis' ‘scissis' lectionem latere suspicatus est3
quae coniectura palaeographiae si spectas commendationem· parum videtur habere probabilitatis.
In corruptela ‘caesis’. latet sine dubio ‘cassis’. Similia, ut ‘cassa glans’, ‘cassum granum’ etc.
addidisse satis habeo. Cf. Cic. Tusc. lv 41, 119. Adice quod hac coniectura inanitati doni
iocularis non flocci faciendi optime est consultum. Quae eadem iocandi notio in corruptela
‘sicca' cum necessario desideretur, coniecturam Heinsii ‘suta’ proponentis reprobandam duxerim.
Haud scio an legendum sit ‘secta’. Etenim iocosissime fingit Statius centonem lacernae nullius
pretii sibi videri praestantiorem illo Bruti libro empto, plus minus asse Gaiano, de capsa miseri
libellionis: Pergit poeta in enumeranda abiectarum rerum serie quaerere iocose v. 302

‘Nec ova tantum
Nec lenes halicae nec asperum far ‘?'

De vocabulo ‘tantum’ quod a sermone huius loci iocoso absonum est dubitant viri docti. Tur-
nebus ‘tota' proposuit, Baehrensius ‘saltimn Nobis coniectura ‘tandem’ probabilitatis certe aliquid
habere videtur, quam quidem commendamus, dum meliora ab aliis edoceamur. Baehrensii coniectura
nimis a palaeographiae legibus abhorret. Venimus iam ad emendandos libri V. locos nonnullos, tanta
medelae adhibendae difficultate insignes, ut de plurimis quidem emendationibus hodie quoque sub
iudice lis sit. Quod enim de ceteris Statii libris valet, ut plurimis codd. erroribus inquinati sint, idem
valet de libro quinto multo magis. Primum carmen continet epicedium ad uxorem Priscillam. Poetae
animus afflictus atque dolore ardens quem ei acerbissimum inusserat coniugis mors immaturo

