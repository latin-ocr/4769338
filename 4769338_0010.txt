-4.-

enim Stella poeta, quippe qui amore incensus sit, molliendus est, sed Violantilla. Ipse Amor
paulo infra dicit Stellae amorem amorem Leandri superare. Cf. v, 86 seqq. Cum Violantilla
flectenda sit, scribendum est:

‘At quondam lacrimis et supplice dextra
Et votis precibusque nurum concede moveri,
O genetrixl’ ⁵
Nurus vox etiam de adolescentibus mulieribus, Violantilla enim nupta fuerat, usur-
patur a Statio in Silv. II 2, 145, ab Ovidio Met. 2, 365„ Her. 16, 194 et saepius.
Non difficilius sanari possunt ea quae leguntur in l. II c. 1, V. 42, ubi poeta deflens
mortem pueri delicati haec verba tristia edit:

‘O ubi purpureo suffusus sanguine candor
Sidereique orbes radiataque lumina caelo
Et castigatae collecta modestia frontis?

Recte iam Marklandus adnotavit: ‘Quomodo lumina radientur caelo, non intellego. An
voluit radiataque lumina luce vel sole, an denique radiataque lumina Phoebo ⁴?’ Lectio ‘caelo’
sensui repugnat neque tamen Marklandi coniectura ‘Phoebo’ emendata est. Legendum statuo:

‘O ubi purpureo suffusus sanguine candor
Sidereique orbes radiataque lumina ocello?'

Sic fulgens splendor ocelli aptissime describitur. corruptelam ‘lumina caelo' ex ‘lumina
ocello' facillime existere potuisse manifestum est. Versu 65 eiusdem carminis poeta sic pergit:

‘Obvius intranti rursus quis in ora manusque
Prosiliet brevibusque humeros circumdabit ulnis?
Muta domus, fateor, desolatique penates,

Et situs in thalamis et maesta silentia. mensis?

Non dubito quin vox ‘fateor’ corrupta sit. Magnificentissimis verbis et spiritu vere
poetico Statius hoc loco lamentationibus et querellis indulget ut vox ‘fateor' nimis videatur
frigere. Equidem suspicor in voce ‘fateor’ nomen inesse eim, ad quem haec epistola data
est, atque propono:

⁰ ‘Obvius intranti rursus quis in ora manusque
Prosiliet brevibusque humeros circumdabit ulnis?
Muta domus, Melior, desolatique penates
Et situs in thalamis et maesta silentia mensisl’

Nomina propria plerumque in libris manuscriptis Statii varie mutari et per se facile
intellegitur et probari potest l. V. 3, 209, nbi restituendum esse nomen proprium evidentissimum
est. ‘Pariterz quod Marklandus et ‘stat ero’, quod Baehrensius proposuit probari non posse
apertum est. Praegnanti ut ita dicam orationi huius loci et ellipticae repugnare verba ‘stat ero’
quilibet facile sentiet. Versu 96 eiusdem carminis poeta sic pergit ut neget consanguinitate
sola amorem gigni:

‘Quid referam altricum victas pietate parentes?
Quid te post cineres deceptaque funera matris
Tutius Inoo reptantem pectore, Bacche?

Iam secura patris tristis regnabat in undis
Ilia, portantem lassabat Romulus Accam?

