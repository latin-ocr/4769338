-6-

Ex unius codicis Sangallensis vestigiis restitui potest vera lectio in Silv. 111 2, 30.
Poeta amicum Maecium Celerem navigantem optimis votis prosequens atque Nereidum chorum
· rogans, ut navem tueantur, sic pergit:

Pars demittat aquis curvae moderamina puppis,
Sint quibus exploret rupes gravis arte molybdus.

Lectio ‘rupes’ 'coniecturae Domitii debetur, cod. Sang- exhibet ‘pumos’‚ reliqui codd.
‘primosz Apertum est emendationem verisimilem nisi ex vestigiis cod. Sang. restitui non posse.
Facillime emendatione nobis videmur locum sanare posse pro ‘pumos’ scribentes ‘spumas’. Copio-
sius hanc lectionem probare supervacaneum est. Ceterum cf. eiusdem c. v. 74. ‘Nec spumare
Thetis nec spargere nubila fluctus Gaudebant.’ Deinde poeta postquam etiam Isidem imploravit,
ut amicum per Aegyptum iter facientem comitaretur et eum de moribus et condicione illius
terrae edoceret, v. 120 pergit sic:

Usque et in Assyrias sedes mandataque castra
Prosequere et Marti iuvenem, dea, trade Latino.
Nec novus hospes erit: puer his sudavit in arvis
Notus adhuc tantum maioris munere clavi.

Lectio munere in v. 124 auctoritate codicum omnino caret. Nam et ceteri codices et
cod. Sang. exhibent lectionem ‘numine’, quae lectio sine dubio mutanda est in ‘lumine’. Cf. Silv.
IV 5, 42 ‘Contentus artae lumine purpurae.’

Tertia huius libri ecloga consolatur poeta Claudium Etruscum de morte patris. His
verbis incipit:

‘Summa deum, Pietas, cuius gratissima caelo
Raro profanatas inspectant numina terras .....
Mitibus exequiis ades et lugentis Etrusci

Cerne pios fletus laudataque lumina terge.’

Lectione ‘laudataque' sententiam omnino turbari liquet. Neque enim ulla ratione cohaeret
cum verbo finito ‘terge' neque exprimit maestitiam luctumque poetae. Verbo ‘terge' indicatur
opus esse notione flendi, lacrimas profundendi. Non sine probabilitate speramus nos proponere
posse emendationem ‘nudataque’, ut scribamus:

Cerne pios fletus undataque lumina terge.

Huius verbi vis optime respondet verbo ‘terge’ et orationi Statianae aptissima est.
Cum enim hoc verbum apud alios poetas intransitiva ·notione usurpetur, Statius transitivam
adhibuit cf. Achill. I 87. Claudian. in. Rufin. 2, 67. In eiusdem carminis v. 179 Baehrensius
quam primus corruptelam patefecit meo quidem iudicio non bene sustulit. Statius dolorem quo
Etruscus mortuo patre afficitur, comparat cum eo dolore, in quo est Theseus post reditum in
patriam, postquam de Aegei patris morte certior factus est.

Haud aliter gemuit periuria Theseus
Litora, qui falsis deceperat Aegea velis.

Rectissima sunt quae Baehrensius ad hunc locum adnotavit, cuius extrema verba sunt:
‘Quid enim? num Theseus redux, cum Aegea videret interfectum, potius suam in Ariadnen
perfidiam (quid enim virgini desertae cum sene in mare se praecipitanti ‘?) quam mentem imme-
morem et promissi patri olim dati oblitam incusavit detestatusque est ‘2’

