-9-

fato ereptae, erigitur ab ipsa iamiam moritura consolatione hac: Mihi priori vitae cursus secun-
dum rerum institutionem est prius conficiendas, quia prior te sum nata priusque in vitam introii.
Tu aetate florens et ‘limite coepto aetatis’ procedens vitam age longam poesis studiis deditam.
At poeta coniugis consolatione, cum immatura morte occubuisset haudquaquam erigitur, in-
genti dolore anctus, distentus, divulsus deorum incusat crudelitatem erratque amens per deserta
loca ac solitudines. Sequuntur v. 205 seqq:

Ille etiam maestae rupisset tempora vitae,

Ne tu tartareum chaos incomitata subires,

Sed prohibet mens fida duci servandaque sacris ‚
Imperiis et maior amor.

Pro ‘maestae’ quae est coniectura Baehrensii codd. exhibent lectiones summopere miras,
Sangall., ut videtur, ‘cectae'. Frustra in hoc loco emendando viri docti hucusque desudarunt,

'Nobis in vestigiis cod. Sangalknsis, cuius summa est auctoritas, insistendum videtur, et
ex literis eiusdem quamvis depravatis genuina lectio eruenda.. Ac si nostrum locum compara-
veris cum eo qui V. 186 legitur, ubi uxor dolorem coniugis delenitura haec verba profert:

‘Tu limite coepto

Tende libens sacrumque latus geniumque potentem
Inrequietus ama’!

cum probabilitate vel summain eam sententiam certe abibis hoc loco restituendum esse:
‘Ille etiam coeptae rupisset tempora vitae etqs.'

Neque enim possumus dubitare quin hi versus certissime pertineant ad eos quos modo
citavi. Ne sim longus in re aperta transeo ad carmen tertium eiusdem libri, cuius argumentum
simillimum est. Continet enim epicedion Statii in patrem. Imprecatur Statius patrem, qui
ipse quoque poemata condiderit, ut sibi patris funera deflenti succurrat dignoque verborum ornatu
carminis praestantiam augeat. Qui versus leguntur vulgo sic:

V. 19 seqq: At tu seu membris emissus in ardua tendens
Fulgentisque plagas rerumque elementa recenses,
Quis deus, unde ignes, quae ducat semita solem,
Quae minuat Phoeben quaeque integrare latentem
Causa queat notique modos extendis Arati .....
Da vocem magnam, pater, ingeniumque dolori.

Lectionis ‘notique’ fidem hoc loco summopere in dubium venire primo obtutu nemo
non videt. Neque enim errore illorum ducimur, qui eo usque perversitatis processerunt, ut in
Statii silvis castigandis arte critica artissimis legibus adstricta indolis Stat-ianae altius evolantis
(ratione plane habita nulla vel in corruptelis mendisque luce clarioribus codicibus plus quam
merentur auctoritatis tribuerent poetaeque elegantissimo vel summas futilitates imputare auderent.
Fuit Statius generis dicendi artifex is, qui de re omni, quaecumque erat proposita, ornatissime
copiosissimeque posset disserere, Atque hercle, cuiuscunque studia circa Statii opera diligentius
occupantur, is praefracte negabit Statii indolem unquam ad vulgare quotidiani genus sermonis
delabi. Quae editionis princ. est lectio ‘doctique’, cum codd. in corruptela ‘notique' conspirent
omnes ad unum, quis est, quin eam a librario nescio quo fictam esse neget? Satis est argu-

menti. Vix est quod dubites restituere ‘nostrique modos extendis Arati’. Intellegendus est aut
2

