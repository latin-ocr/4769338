-7-

Baehrensius pro ‘periuria' proposuit ‘per patria’. Equidem puto coniecturam ‘per
Sunia’ praeferendam esse et magis commendari ratione quae vocatur palaeographica et totius
loci sententia. Cf. Theb. 12, 6251. Scilicet eo ipso loco poeta facit Theseum de patris morte

querentem, ubi Aegeus mortuus est.
In 1. III c. 4, v. 75, ubi de castratione agitur, haec in codd. leguntur:

Nunc frangere sexum
Atque hominem mutare nefas3 gavisaque solos
Quos genuit natura videt, nec lege sinistra
Ferre timent famulae natorum pondera matres.

Nimis violenter interpretes corruptelam ‘solos’‚ quae nullo pacto explicari potest, muta-
verunt in ‘totos’. Quae coniectura quamquam loci sententiae aptissima est, equidem praeferam
‘soldos’‚ cum haec vox propius accedat ad codicum scripturam. Contracta forma ‘soldos', cum
pro propria forma ‘solidos’ non admodum saepe usu venerit, a scriptoribus facile cum ‘solos’
confundi potuit. Reperitur etiam apud Hor. sat. 1, 2, 113. 2, 5, 65 et optime exprimit notionem
adiectivi ‘totus‚ integer' quae hoc loco desideratur.

In l. IV 3, 139 poeta Sibyllam Domitiano, viae Domitianae conditori, res futuras his
verbis vaticinantem facit:

‘Salve, dux hominum et parens deorum,
Provisum mihi cognitumque numen.
Nec iam putribus evolu‘oe. chartis
Sollemni prece quindecim virorum

Audi quam seriem merentis aevi
Pronecta-nt tibi candidae sorores.'

Alii aliter conati sunt falsam lectionem ‘merentis’ emendare, Heinsius proposuit ‘virentis’
vel ‘rotantis’, Avantius ‘morantis', Baehrensius ‘sequentisz Si sententiam loci respicias, Baehrensii
coniectura apta videtur, cum notio temporis futuri necessaria sit. Sed quomodo ex ‘sequentis'
lectio ‘merentis' orta sit, demonstrare vix poterit. Legendum videtur esse:

Audi quam seriem imminentis aevi
Pronectant tibi candidae sorores.

Propter repetitionem eiusdem syllabae verisimillimum est unam intercidisse.
Quarta ecloga continet epistolam ad Claudium Marcellum, cuius extrema verba sunt haec z

Iamque vale et penitus noti tibi vatis amorem
Corde exire veta, nec enim tirintius almae
Pectus amicitiae.

Corruptela ‘tirintius' facillime emendari potest ‘0’ litera addita, si legimus ‘tibi notius',
ut iterum ample et graviter sententia versus antecedentis repetatur. Sensus enim existit hic:
Vale et grata memoria include amorem vatis penitus tibi noti; neque enim mehercle ullum
pectus notiorem amicitiam tecum contraxit. In eadem consuetudine amicitiae si permanseris in
aeterna laude versaberis, quantam nec Theseus nec Achilles adepti sunt. Carmine sexto libri
quarti statua Herculis epitrapezii, quae erat Nonii Vindicis celebratur. Ac primum quidem opera
arte facta, quibus abundabat Nonius Vindex perstringuntur. Sequuntur versus hi:

